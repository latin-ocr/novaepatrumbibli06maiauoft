 

&Quiritis amaranti& ΨΠἮἋ

Androne STEPHANo ‘Li-namo. ag„ μ

 

Ι. Chium insulam, urbemque insulae cognominem , satis constat celebrem olim‘et magni
nominis fuisse inter ceteras Graeciae civitates. Quippe Homeri (ut constantior vfama est)
Theopompi, Theocriti, Ionis, multorumque praeterea clarorum ·virorum natalibus inclyta,
egregie respondentem ceterae nobilitati originem ipsa suam a Neptuno ductam praefert.
Hunc etenim ferunt in desertas etiamnum eas terras delatum, nymphaeque indigenae amore
captum, xprolem ex ea stirpis virilis suscepisse, quae ob effusam forte caelitus, quo die
edita est, magnam nivium copiam, Chii vocabulum ex re acceptum conditae ibi a se ci-

vitati reliquerit. Haec atque talia famae placuisse de Chiorum primordiis, quamquam fabu- ’

losa ea quidem, atque inania sunt, non leve neque dubium antiquae eorum claritudinis ar-
gumentum est. Ingentia deinde populum undecumque profectum incrementa sunt conse-
quuta,‚et insignis in utramque partem fortuna; propagata siquidem in immensum soboles,
magno fuit civitati et in cultu pacis ornamento, etf ad bella obeunda praesidio: gravibus
namque bellis, et sua tuendo proferendoque, et communi Graecorum saluti, serviendo, sese
continenter exercuit. Fama tenet in classe Ionum, quae sese Medis mare primum ingredien-
tibus opposuerat, centum amplius Chiorum naves militasse , dilabentibusque metu sociis,
pugnae ‘locum ad exitium usque retinuisse *. Conveniens tantae constantiae fuit navata hoc a
populo ad superandos ad Salaminam hostes et' mari exigendos opera; nec aliis magis adiu-
toribus orta ex ea victoria maritima Atheniensium potentia stetit, aut alias maiore in di-
scrimine versari eadem visa est, quam cum maxima civitas (ita Chios gravissimus auctor
Thucydides appellat) intutam existimans Atheniensium , post sicilienses clades, societatem,
recedendum ab ea sibi iudicaverat3 quo loco idem scriptor magnam Chiis moderationis, et
secundae fortunae temperanter habitae, laudem tribuit *. Perfuncta illa pridem. variis casibus
deinde est ,et inter praevalentes Atheniensium et Spartanorum vicissim opes, cum dignitate
versata. Mox Macedonum, ac deinde Romanorum, impetus communi reliquae Graeciae fato
experta, aut propriis aut romanis, qui mox iu longum valuerunt, legibus paruit; donec
perdomito italicis classibus et Francorum armis imperio Orientis, et magna deinde ex parte
amisso , primo in Venetorum, mox in Genuensium ditionem conversa, et quasi propria Iu-
stinianae clarissimae eiu-s civitatis familiae provincia facta est; in cuius nomen ultro vene-
runt reliquae etiam· eiusdem civitatis familiae, quibus a republica id ius tributum est, pro-
pterea quod omnis eius expeditionis sumptus earum pecunia factus fuerat. Atque hinc sur-
gentes in Asia vicinaque Europa Ottomanorum opes mature sibi conciliandas rati, annuo
tributo sponte oblato, securitatem a barbaris perque eorum terras mercaturae cauti, libere
commeandi facultatem redemere, superstite etiamnum Graecorum imperio: idque consilium
civitati tum ad rerum copiam, tum ad frequentiam hominum summo adiumento fuit. Et
quamquam extremis Solimani principis annis, fraude Piali maris praefecti occupata, Turca-
rum praesidium ae praetorem, qui ius diceret accepit, non contemnendam tamen, ut cum
barbaris, speciem libertatis adhuc retinet, quod cives in commune contulere, ut coetus rei
publicae gratia celebrari, contra Turcarum erga devictas gentes morem, permittantur: le-

gumque suarum usu adhuc superstite, et publico christianae religionis cultu in illo Graeciae
tractu emineant. ’

2. Haec fuit patria Leonis Allatii, cuius ego vitam scribere aggredior. Patrem habuit
Nicolaum Leone genitum, qui primus suae gentis Allatius est appellatus, cum forte de sale
nescio quid inter amicos rideretur in celebri quodam, cui ipse intererat, convivi03 nam

¹· Herod. Wess.
VI. p. 445.

³· Thuc. vm. ιη.

