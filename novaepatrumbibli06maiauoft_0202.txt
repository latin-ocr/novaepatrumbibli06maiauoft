xvm Lr-zoms ALLATn

dit, prolatis in medium factis dictisque et tota ratione vitae, quam ille ad perfectam chri-
stianae institutionis (normam) exegerat, mortemque obiicrat pio ac prudente viro dignam ,
inter expiationes atque mysteria, per quae excedentibus ab hac luce fidelium animis pax et
optatus ad caelestium sedes transitus statuto ecclesiae ritu propitiatur: quo scripto non so-
lum amici famae immerito laceratae consulere studuit, sed etiam communi litteratorum cau-
sae servire, qui fati cuiusdam malignitate rerum divinarum securi, et religionum negligentes
‘vulgo putantur. Verum haec aliquot annis postea fuere. Ceterum auctoritate Lagallae indo-
lem eius ad omnes disciplinas mirifice factam admirantis, adductus ‚Allatius post paucos
in medicinae studiis exactos menseS, sollemnem doctoris ea in‘arte titulum accepit (1); nec
ultra in eo curriculo sibi perseverandum existimavit, contentus cognitione scriptorum , qui
in ea clari habentur, ad animi dumtaxat ornamentum, ingeniique cultum, et ne in regenda
propria valetudine,-ac vitandis corpori noxiis, alieni consilii magnopere indigeret: quamquam
dubitare nonnihil etiam visus est de profitenda illa arte, illectus admirabili facilitate eius
adyta penetrandi, et quotidianis magistri adhortationibus fatigatus, sed cohibuit impetum
studio novitatis ferventius incitati, ne contra officium viri prudentis facere videretur, si tri-
tam a primis annis vitae semitam, matura iam aetate, per vanitatem et consilii inconstan-
tiam, deserere diceretur. , ¹

28. His ille studiis intendit nihil remissa cura negotii, cuius gratia se in urbem contu-
lerat, quo quidem ex sententia confecto, episcopoque ad ecclesiae suae procurationem re·
verso, Romae substitit in domo Pauli Regii, viri cum primis docti et singulari ob diuti-
num rerum usum prudentia: quippe* scribendis epistolis Gregorii XV. pontifici maximi mox
adhibitus, multisque praeterea rebus gerendis exercitus, senex exactae iam aetatis, et oculis
eaptus, litterato in otio conquieverat. Huius²consuetudine sermonibusque maxime omnium
se profecisse praedicat Allatius. Cum enim acerrimo iudicio praeditum animadvertisset, eam-
que de illo apud doctissimum quemque opinionem incedere, ut nemo putaretur exactioris
neque felicioris esse trutinae, qua quid in libris cum laude, quid vitiose positum esset ex-
’ penditur, a senis latere non discedere, ab ore hominis pendere, dicta sententiasque me-
moria commendare: qua ille diligentia illustratam sibi mirifice mentem, atque iis, quae ha-
ctenus legendo meditandoque sibi paraverat, ordinem methodum (quodque usuvenit ad-
sperso sale cibis) quendam velutiv saporem accessisse-(sentiebat); eademque opera benivolen-
tiam viri effusissimam sibi conciliavit, utnemo plane illi neque carior esset, neque iucun-
dior, nec om'nino alium heredem fortunarum suarum (inter quas erat instructissima biblio-
theca) instituere in animo habuerat, si Allatius relicto avito cognomine in eius, ut volebat,
familiam transire sustinuisset. Celebrabatur eo tempore Regii domus a ,viris doctis (2) et prin-
cipibus, civitatis inter quos eminebat Franciscus Sfortia Cardiualis, cuius tunc magnae 'erant
in ecclesia romana opes, et singularis auctoritas. Hic inter cetera> cum illo deliberabat de
ratione edendae vitae Sfortiae a Gotignola, primi suae gentis auctoris, quam Paulus Bom-
binus prae celeris, quae extant accuratius conscripserat, limam tamen huius viri magno
’ operi usui, magno iam ornamento futuram arbitrabatur. Sed lihrieditio, ob mortem Regii,
brevi postea consequutam, itemque Cardiualis, qui neque ipse diu illi superstes fuit, hactenus
est; codice , in quo manu erat exarata, inter cetera Sfortianae in· Urbe bibliothecae reposito.

29. Usus etiam admodum familiariter est Alexandro Magio bononiensi, viro gravissi· “
mo, et inter ceteros aulae romanae proceres, quos praelatos appellant, fama doctrinae et
multa morum elegantia, in primis florente, cuius ille sermonibus, quorum una cum ple-
risque aliis praestantibus eruditione viris ‚assiduam in eius domo copiam habehat, plurimum
capiebatur, nec minimum ad ordinanda sua studia ex eius oratione praecepti-sque hauriebat.

(ι) Superest in schedis ms. perhonorificum collegii medici diploma, quo Allatius hippocratica laurea donatur ver·
bis amplissimis anno 1616. Aliud denique aeque laudativum diploma legebam, quo idem civitate romana donatus l'uit
auno ι 36. Α. Μ.

(πῖ Virorum per ea tempora Romae doctorum hahemus ab Allaiio catalogum in libro inscripto apes urbanae. A. Μ.

