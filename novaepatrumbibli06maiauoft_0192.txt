vm - ' morus ALLATu

praecipuos, quibus indolem snam ad omnem virtutem studiumque ac diligentiam mirifice
probavit?> namque stata meditandi scribendique munia, colendis ingeniis a magistro imponi
solita, tam facile ac celeriter obibat, adeoque solutus a molestiis, quibus adolescentum vul-
gus obrui solet, otium quod abunde sibi supererat, felicioribus musis impartiebat, ut iam
tum agitare animo coeperit rationem, qua publico utiles esse possent labores sui: ad cogno-
scendos enim praeclaros utriusque linguae scriptores se contulit, vetustatemque scrutandam,
studio quidem adeo perseveranti atque intento, ut vix quicquam spatii curando corpori ani-
moque relaxando relinqueret: cumque ceteri garrirent, luderent, somno indulgerent, ille
aut legere quippiam, aut lecta in adversaria referre , a'ut scriptitare et meditari gauderet.
Integra quin etiam persaepe graecorum auctorum volumina ob raritatem exemplarium insi-
gnia, sua manu exarare; duplici sane cum operae fructu , quod et animum ipse suum prae-
claris cogitationibus irrigabat, bonisque implebat seminibus, et simul egregiorum operum
aeternitati pro virili parte consulebat. Inde postea'thesaurum quantivis pretii confectum ab
illo est, quo non ipse modo beatus esset, verum etiam ceteri abunde ditarentur. Eius autem
insigniora 'cimelia sunt, Macarii Chysocephali orationes disertissimae, Origenis philocalia,
Constantini Manassis, Georgii Acropolitae, et Theodori cappadocis historiae (l), Himerii de-
clamationibus ( 2), Eumathii macrombolitae historia amatoria, quorum tamen pleraque alio-
rum doctorum virorum opera typis edita sunt.

7. Memoria, ut dictum est, fuit admirabili non modo rerum, qualem a Cicerone Lucul-
lum fuisse accipimus, sed etiam verborum, qualis ab eodem celebratur Hortensius, quarum
altera sapientes homines et callidos temporum facit, altera disertos. Nemo itaque erat, qui
tam multa, tamque celeriter cum prosae orationis tum carminum animo defigeret, quique
ita defixa aut retinuit diutius aut expeditius pronunciavit. Saepe ille a doctoribus ante trien-
nium accepta memoriaeque, ut fieri solet, mandata, ex tempore appellatus integre ad ver-
bum et castigate repetiit, cum ad haec ipsa suis temporibus pen intervalla recitanda satis
haberet alium recitantem vel semel audisse3 iussusque aliquando , post semestrem ⁶a ludo
cessationem (quia forte gravi valetudine tentatus suerat) ex duobus paene integris Xeno-
phontis et Homeri libris pronunciaie memoriter in crastinum et sequentem dies, id quod
reliqui toto illo spatio vix effecerant, non minus feliciter exequutus est, quam intrepide et
fidenter receperit, magnaeque illi res baec laudi magnaeque gratulationi fuit3 nam multi ad
audiendum convenerant a praeceptore invitati, qui delectatus adolescentis virtute, ne a la·
crymis quidem in eo collaudando temperasse dicitur.

8. Eximio tamen studio ad poeticam ferri instinctu quodam naturae visus est, cui
primo illo ad litteras impetu, ita obsequutus est, ut cetera omnis eruditio , tamquam hu-
milis atque ingloria adolescenti omnino sordesceret. Nec solum versus optimos in graeca
lingua, cura ac meditatione adhibita, edebat, sed etiam in colloquiis familiaribus iocisque
puerilibus de improviso vincta numeris oratione, nec inepte et summa cum facilitate ute-
batur3 opusque doctoribus erat non calcaribus, ut erga ceteros adolescenteS, sed freno,
quo ingenii alacritatem 'plus iusto effervescentem intra modum coercerent3 qui tamen fervor
aetate postea accedente, monitisque instituentium, sed maxime omnium eius ipsius industria
paulatim remisit, iti eoque poetices studium spiritum dumtaxat illum vigoremque in scri-A
hendo, et excitantem lectorum animos, ut ita dicam, laetitiam teliquit(3 ). Egregiam deinde

(1) Est hic theodorus lector, quem tamen Allatius in diatriba n. 87. distinguit a cappadoce n. 86. Nam Lector
paphlago potius fuisse videtur Profecto Lector-is historiam in duos libros distinctam babuit in domestico penu Alla-
tius, ex eaque varias olim lectiones ad Valesium misit. Nunc inter schedas Allatii non extat is codex, diuque deside-
ratus videtui, quoniam in Salodurum catalogo non numeratur. De hac re nos alibi loc. cit. locuti sumus. Α. M.

(2) Extat Himerii exemplar in vallicelliana, quod est Allatii apographum ex vaticano codice, qni iamdiu alio, ill
est Brixiam, fato suo quodam migravit, ut ex Wernsdortii editoris praefat-ione cognoscitur. Α. Μ. ¹

(3) Multa saue extant minora Allatii graeca poemata, sed plura latent. Et quidem ipse in supremis, quas legebam,
tabulis mandabat, ut suorum graecorum liber carminum posthumus ederetur-3 cui negotio curando particulam heredi·
tatis legabat. Ad Oppianum poetam memini me videre in codiee haud exiguo vat. glossas perpetuas et scholia studio
Allatii collecta. Quod autem vulgarem quoque italorum poesim adamaverit, demonstrat poetarum nostrorum veterum,

