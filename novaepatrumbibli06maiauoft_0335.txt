nn rmzonoius. 97

pos excurrens nugatur et ludit: quasi ex improviso diceret, sua enunciat homoeopto-
tis, et homoeoteleutis, et omnibus aliis, quibus dicendi genus panegyricum, Graecis
admodum familiare in rebus huiusmodi, scatet. Confer, lector, unam paginam gre-
goriani prosphonematici cum dictis, et plane discrimen agnosces, ni caecus esse vo-
lueris. Et sane prosphonetica illa ad Origenem dicta, cum versaretur in laudatorio
genere, floribus huiusmodi inspergi quandoque debuerat; ad Origenem potissimum
habita, quiin similibus versatus, a talibus, cum se offerret occasio, non abstinuit.
Sed respuit haec severum Thaumaturgi ingenium, et voluit magis esse, quam videri.
virtutis et simplicitatis amator. ldque adeo verum est, ut Vincentius Riccardus, vir

- rebus his examinandis assiduus et perspicax, in commentario ad sextam sancti Procli

orationem, testimonium ex secunda, quae incipit: ἑορΤάς μὲνχὰποίσας καὶ ὑμνῳδίαις
adducens, asseruerit: quamvis summopere ambigo et haereo, an revera Gregorii
thaumaturgi sit illa oratio. Dictio enim ipsa videtur potius saneti Procli, et sen-
tentiae in ea plurimae insunt, quae conceptis verbis sunt in oratione prima Procli,
et innumera alia, quae in aliis Procli orationibus offenduntur; et frequens adeo
iteratio vocis θεοτόκου, videtur Nestorium impetere. Et infra: imitatus sanctus
Proclus sanctum Gregorium thaumaturgum in oratione secunda de Annunciatione‚
si modo eius est illa oratio. Nos in epistola ad Nihusium de liturgia sancti Iacobi
apostoli, de vocis θεοἻόκου usu etiam ante Nestorium ‚ nonnulla attulimus. Quidquid
tamen sit, tertiam unus tantum codex ms. licet antiquissimus Thaumaturgo attribuit,
at Chrysostomo centum , nec minus antiqui; ideoque sub Chrysostomi nomine et Au-
gustae ab Hoeschelio graece, et ab aliis edita est. De sermonibus in Annunciationem,
et* Theophaniam dominicam, ut etiam de libello de anima ad Tatianum, nihil certi
se hahere scribit Bellarminus: cum> nec· veteres ‚horum operum meminerint,· neque ta-
men convinci possit, eos esse supposititios: et hoc pro his tribus, vel quatuor ora-
tionibus, coniectando potius quam decernendo. Namque non absone quisdixerit;
argumentum ex charactere, et dictionum-formulis desumptum, leve admodum esse:
affectionibus saepius animi calamum agi regique: aetate etiam immutari. Hinc non
csse necesse omnia Thaumaturgi scripta eodem semper atque uno tenore peragi.
Sed Andreae Riveti (1) in critici sacri libro 11. cap. 16. de his orationibus dicta
consideremus. Guil. Perkinsius meminit homiliarum de Annunciatione etc. huic Gre-
gorio adscripturum, quas videre mihi non contigerat tum cum primum haec scripsi,-
neque eae ᾳ Possevino in apparatu, aut a Sixto memorantur. Ante quam causam
perspiciat, sententiam fert. Esto non vidit Rivetus, cum scriberet. Quid ergo inde se-
quitur‘x‘ Vel Rivetus temerarius est, ve'l parum diligens. De Gregorii scriptis agens,
ut vera enunciaret, sedulo inquirenda erant ipsius Gregorii scripta , consulendi amici,
indices evolvendi, auctores ipsi conquirendi; ut diligentia non desit, nec temere de
iis, quae non vidimus, pronunciemus. Neque α Possevino in apparatu, neque a Sixto
memorantur. Demus Riveto, non commemorari. Ergo non sunt. Stolida ista argu-
mentatio est. Quasi vero quae non commemoraverint scripta Possevinus et Sixtus,
nusquam 'alibi,-aut nulla sint. Sed postea editae suerunt graece et latine Parisiis
cum notis Vossii tungrensis, qui merces illas quantum potest commendat. Bene est.
Ergo sunt alia tandem scripta patrum non commemorata a Possevino et Sixto, quan-
do iam parisiensibus editionibus adornantur. Nec exhausti sunt sacrae antiquitatis

(1) Andream Enetum, contra quem diu pugnaturus est Allatius, doctum hominem, sed rigidum
acerbumque calvini adseclam, fuisse scimus. A. Μ.

13

